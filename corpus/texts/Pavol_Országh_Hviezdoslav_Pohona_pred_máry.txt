Názov: Pohona pred máry
Autor: Pavol Országh Hviezdoslav
Žáner: Próza
Zdroj: https://sk.wikisource.org/wiki/Pohona_pred_máry
==================================================

Údaje o texte
Titulok
Pohona pred máry
Autor
Pavol Országh Hviezdoslav
Zdroj
visegradliterature
Licencia
PD old 70
V hôr radvanských prítmí mŕtveho našli
mladého Benka Bárciho. Hrot
dýky mal v prsiach, k srdcu až zašlý —
„Pred Bohom samým istota, toť:
vražedný útok mu siahol na život!“
Do kaštieľa kázal ho vniesť otec, v chládku
paloty složiť tam; postlania pych
zbránil, ba umyť ho: — bez obriadku,
v krvavých hábach, jak bol, deň k dňu v tých
leží na márach jednoduchých.
Halapartníkom vchod dal striezť štyrom:
„Duše ni dnu ni von!...“ „A ak ho snáď
matka chce oplakať, sestra —? „Ni chýrom,
zpiatky! im; — beda mu, nebrat či brat.
kto smel by zákaz môj narušovať!'
Po svetliciach dusivé nárek svoj skrýva
žiaľ žien. — Sám ,pred máry poháňa' v súd
pod pečaťou, domnienka ichž podozrivá
vysliedi, kaní jej pozor i pud,
Krvácanie rany, hej, za svedka buď.
Palote postav tmy naložil tvár, ni
v poludnie nevnikne svetla ta vlas;
pri mŕtvole stojí žalobca kárny,
sviece, kríž, odený do služby kňaz;
lôžkom jej voskovíc žltý hrá jas.
„Dnu protivníci, mal-li kých!“ sháňa.
Rad-radom idú, ich menuje len;
nadarmo, neprýšti mŕtveho rana,
u hláv mu zastanúc onen či ten:
„Nezabil tedy ho... ani jeden.“
„Nuž kto!?...“ zrval Bárci ľvom. „Odveká krv tá
bez pomsty netiekla — Sem ubijcu ...
hoc moja pečať mi sťa krt zavŕta
obvinou vlastnému ku srdcu:
potváram všetkých, čo na žive sú!“
„Tak teda dnu jeho priatelia!“ —Vkročia
po jednom junáci, kvet od družín;
bolí ich, v krvi jak hrdinu zočia,
v bitke že nepadol na smrti klin —
Nekrváca ni na to Bárciho syn.
„Dnu do nohy, dvor, v ňom veľkí či malí...
Bárc, celú ves sem v hrdelnú pru!“
Niet takých, nad ním by nezaplakali,
sútrpne na pána milého zrú.
Ale len jazva zas neslzí krú.
„Dnu, mať jeho, svobodná sestra!“ — Už hodne
zďala čuť devin zkviľ; mať sklesne však
naň, príma ho, dudlúc, až v srdce to bodne: —
na všetko necíti mŕtvy ni mak,
krv sadlá zostáva čo — čierny fľak.
„Dnu naposled milenka, ba — city prudké —
vraj. jeho mladucha už, Abigail
z Kund! — Prichádza; — zrak vzplá jej, na dýke utkvie
vrástla v dlaž, obličaj sochou sa stal —
Z rany prúd červený vyviera schvál.
Slzy neopustí, nevydá stesku,
ta si len chmatne, kde um tróni, krá!:
hrozné, jak šprihá tam na spôsob blesku!...
Z úžasu srdečný meravie sval:
„Dievka, tys’ sklala ho; krvi, li!a, val —“
Dva razy porok ten — kúzlom jak spila —
preslyší, potom tak odpovie: „Oj,
ja Benka Bárciho som nezabila,
svedkom mi nebo i všetok v ňom voj!
No tú mu bodavú dala som zbroj.
Vládol už srdcom mi zamilovano,
znať mohol, v spolku nám prekážky niet;
nútil ma predsa len k slovíčku ,áno‘,
lebo ak nie: vraj, zmárni sa hneď.
Na žart mu dám dýku: Na, rukoväť!“
A zdivoka dýku vytrhne z rany;
pohľad jej blýska sťa plamenný meč,
smiech jej i plač, dýkou pokrúca v dlani
a s škrekom pustovky zuteká preč.
Nik nemal odvahy zastať jej v prieč.
Beží, jak ulica dial roztĺna,
tančiť sa nehanbí, spievať; je friškou
pieseň jej: „Bola raz dievčina,
čo s mládencom, súc hrdopýškou,
tak pohrávala, ako mačka s myškou!“