Názov: Klára Zachová
Autor: Pavol Országh Hviezdoslav
Žáner: Próza
Zdroj: https://sk.wikisource.org/wiki/Klára_Zachová
==================================================

Údaje o texte
Titulok
Klára Zachová
Autor
Pavol Országh Hviezdoslav
Zdroj
visegradliterature
Licencia
PD old 70
(Spieva hudec v XlV-tom století.)
Ten kráľovnin ohrád
vzkvitol svitom. Kráska:
biela, červená tam ruža ...
plavo-, tmavo-vláska.
„Kráľka. sestra — mosím —
pre Boha vás prosím
o tú ružu červenú, juž
vždy na mysli nosím!
Chradnem pre ňu chorý,
srdce hruď mi borí:
jestli umriem, pre kvetinku
čierna smrť ma zmorí!'
„Joj, Kazimier — často —
nie, tej nedám za sto —
Iď, hnevám sa... nemáš studu?...
Tŕpnem, zkazí nás to i
Do chrámu mi náhlo
na pobožnosť rannú;
ak si chorý, toť, pohovka
moja, ľaž si na ňu. —
Ide do kostola
kráľka krôčkom na piaď:
kvetinky, spanilé panny
nasledujú zapäť.
Rada by sa modliť,
nevie — bez slov dnes je;
ruženec zabudla doma:
kto jej ho prinesie?
„Chod, dievočka, Kláry,
zaskoč rovno lani!
Nájdeš mi ho na kľakátku,
ak nie na diváni.
Išla Klára; hľadá,
naň preds’ nepripadá:
v chráme kráľovná tak ťažko
čaká, že až zbľadá.
Hľadá Klára, hľadá
za hodinu a’da:
v chráme kráľovná, ej. darmo
čaká, celá bľadá.
Viac ni nejde zpiatky
v panien venček sladký:
radšej šla by medzi mŕtvych
cmiternými vrátky.
Radšej do cmitera,
v skrýš večného šera:
do paláca než pred šecľa
otca — taká dcéra!
„Hej, dievča, čo ti!?
Stopy vidím psoty —
Poď, priviň sa ko mne a mi
povedz, dcérečka ty.“
„Joj, otče, nie — nie —
joj, kam dieť sa pre ne!
Daj zobjať mi prach nôh... rozšliap
decko zatratené!...“
Zvonia na poludnie:
dvorný obed bude.
Vtedy hnal Zach na Vvšehrad,
ako mračno bludné.
Pred kráľa šiel — sto bied —
ale nie na obedť
strašný meč mal v hrsti, pomstiť
bujnej zrady obeť.
„Život tvoj za dcéru,
kráľovná!...“ I veru
šťastie, že sa sjednať stihla
na štýr prstov mieru.
„Za dieťa tiež ti tie: —
Ľudo, Ondrej, zmrite!“
Šťastie, Kňazič že zachytil
ostrie okamžite.
„Chytro lotra-vraha ...
synkovia, — hej, Cele!...
Aj dorúbe Feliciána
čeľaď hneď tam cele. —
„Krv vrie ti z prstov,
na zmar zo žiadneho:
čo si žiadaš, družka kráľa,
menom bolestného ť
„Za ukazovák tú
z dcér, jejž pleť tu vinná:
za veľký prst úmor jeho
svobodného syna.
Za iné dva zaťa,
dcéry skon; za škodu
na krvi mi — do koreňa
vývrat jeho rodu!“
Mrcha idú časy,
zlé sa hviezdy jašú:
Boh zavaruj od pohromy
uhorskú vlasť našu! —